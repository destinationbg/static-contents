# Наръчник на доброволеца

Здравейте! Много се радвам, че проявявате интерес в това да допринесете за подобрението на историческата информация, която имаме за всяка забележителност. Преди обаче да го направите, ви моля да отделите няколко минути от времето си, за да се запознаете с начина, по който работим:

1. [Етичен кодекс](./CODE_OF_CONDUCT.md)
1. [Настройка на локалната среда](#настройка-на-локалната-среда)
1. [Преди започване на работа по текстовете](#преди-започване-на-работа-по-текстовете)
1. [Файлови формати](#файлови-формати)
1. [Редактиране на текстове](#редактиране-на-текстове)
1. [Подаване на промените към нашето хранилище](#подаване-на-промените-към-нашето-хранилище)
1. [Докладване на проблеми](#докладване-на-проблеми)

---

## Настройка на локалната среда

Ако за първи път ще редактирате текстове от това хранилище, първо трябва да го [копирате във вашия GitHub профил](https://github.com/placesbg/static-contents/fork) чрез Fork функцията.

## Преди започване на работа по текстовете

Всеки път преди да започнете работа по текстовете, трябва да сте сигурни, че разполагате с последните промени от нашето хранилище. За целта отворете GitHub страницата на вашето хранилище и кликнете на **Sync fork** бутона над списъка с файлове.

## Файлови формати

Дългите текстове, които се отнасят за описание на страниците на забележителностите, използват **Markdown синтаксиса**, за който може да прочетете повече от [този сайт](https://www.markdownguide.org/basic-syntax/).

Текстовете имат както българска, така и английска версия и се намират в директория `contents`. Българската версия се намира във файл `bg.md`, докато английската - във файл `en.md`. Много е важно двете версии да бъдат синхронизирани една с друга по време на всяка редакция, така че логически да си съответстват.

Всяка забележителност разполага с конфигурационен YAML файл, който в себе си съдържа най-базисна информация за забележителността, като заглавие на български и английски език, локация на български и английски език, категории и подкатегории, туристически район и община, към които принадлежи, GPS координати и надморска височина. Всяка една особеност от изброените е уточнена във файла с ключови думи на английски език, така че тези думи не трябва да се променят.

Обикновено тези базови данни са финални и не подлежат на промяна, освен ако в някакъв момент това не се наложи.

## Редактиране на текстове

За да редактирате каквото и да било, е достатъчно да навигирате из GitHub страницата на вашето хранилище и като отворите даден файл, да изберете бутона за редакция горе вдясно, за да отворите уеб интерфейс за редакция на файла.

## Подаване на промените към нашето хранилище

Посредством технологията Git, която уебсайта GitHub използва, всяко хранилище бива разделено на продуктови среди, които ние наричаме с думата **branch**. Нашият проект има две активни продуктови среди, които съдържат различи версии на сайта ни.
- `main` средата съдържа всичко, което виждате на сайта (последно одобрените промени влизат в този branch);
- `dev` средата съдържа новите промени, които обаче трябва да бъдат прегледани преди да бъдат преместени в `main` и да се отразят на сайта.

В този ред на мисли промените, които вие правите, трябва **винаги** да отиват в `dev` branch-а, затова трябва да правите проверка от кой branch към кой branch ще подадете промените си. **НИКОГА** не подавайте промени към **main** branch-a!

Когато сметнете, че направените промени във вашето хранилище са готови за предаване, следва да ги изпратите към нашето хранилище чрез Pull Request функционалността на Git. След което ние ще ги прегледаме и ще ги задвижим по-напред, ако всичко е наред.

За целта отворете GitHub страницата на вашето хранилище и кликнете на **Contribute** бутона над списъка с файлове. Проверете branch-овете, напишете кратко заглавие и описателен текст относно промените, които сте правили.

Уверете се, че опцията **Allow edits by maintainers** е активирана.

## Докладване на проблеми

Винаги използвайте [https://github.com/placesbg/static-contents/issues/new](https://github.com/placesbg/static-contents/issues/new), за да създадете ново issue и да обясните какво не е наред, ако не възнамерявате сами да го оправите.

---

## Финансов принос

Като проект, управляван изцяло доброволно от общността, без голяма корпоративна подкрепа зад гърба си, приветстваме финансова помощ чрез [GitHub Sponsors](https://github.com/sponsors/placesbg) и [OpenCollective](https://opencollective.com/placesbg) страниците.

Предварително благодарим на всеки, който допринесе финансово за поддръжката и развитието на проекта! В изображението отдолу се съдържат аватарите на всички хора, които вече допринесоха.

<a href="https://opencollective.com/placesbg"><img src="https://opencollective.com/placesbg/contributors.svg?width=890" /></a>
