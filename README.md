# Въведение

Това хранилище е **първа част** от пъзела, който ви е нужен, за да сглобите проекта.

Съдържанието, което е поместено тук, се използва като основен източник на информация, която [Laravel приложението](https://github.com/placesbg/backend-laravel) обработва и подава към [Nuxt 3 приложението](https://github.com/placesbg/frontend-nuxt), за да се покаже в сайта.

Или с други думи - тук се намират всички текстове на страниците със забележителности, категориите и туристическите райони. Ако има някакви грешки в тях, тук е най-правилното място, от което да се коригират и да се пуснат по течението към другите две приложения, така че корекциите да се визуализират в сайта.

---

## Хранилища

1. Част първа - [Статично съдържание](https://github.com/placesbg/static-contents) за забележителностите
1. Част втора - [Laravel](https://github.com/placesbg/backend-laravel) за административен панел и REST API
1. Част трета - [Nuxt 3](https://github.com/placesbg/frontend-nuxt) за публичната част на сайта

---

## Искате да допринесете?

Този проект е управляван изцяло от доброволци. Зад него не стои компания, която да го разработва и финансира. Ако смятате, че има какво да се промени към по-добро и имате желание да помогнете, ето няколко направления, в които можете да го направите.

Цялата комуникация се извършва чрез нашия [Discord сървър](https://discord.gg/NMRjZ4FdPs), така че трябва да бъдете там, за да проследите процесите.

1. **Исторически текст за забележителност** - използвайте канал `#landmarks`, за да сигнализирате, ако има неточности в текстовете на забележителностите или директно ги променете, както е описано в [Наръчника за текстовете](https://github.com/placesbg/static-contents/blob/main/.github/CONTRIBUTING.md)
1. **Разработка** - прочетете нашите наръчници на доброволеца в [Laravel хранилището](https://github.com/placesbg/backend-laravel/blob/main/.github/CONTRIBUTING.md) или в [Nuxt 3 хранилището](https://github.com/placesbg/frontend-nuxt/blob/main/.github/CONTRIBUTING.md) и използвайте каналите `#frontend` и `#backend` в Discord
1. **Дизайн** - използвайте канал `#design` в Discord
1. **SEO оптимизация** - използвайте канал `#seo` в Discord
1. **Маркетинг и реклама** - използвайте канал `#marketing` в Discord
1. **Друго?** - свържете се с нас чрез нашата [контактна форма в сайта](https://places.xen.gg/contact) и ни кажете с какво друго искате да ни помогнете или ни пишете директно в канал `#general` в Discord

---

## Финансов принос

Като проект, управляван изцяло доброволно от общността, без голяма корпоративна подкрепа зад гърба си, приветстваме финансова помощ чрез [GitHub Sponsors](https://github.com/sponsors/placesbg) и [OpenCollective](https://opencollective.com/placesbg) страниците.

Предварително благодарим на всеки, който допринесе финансово за поддръжката и развитието на проекта! В изображението отдолу се съдържат аватарите на всички хора, които вече допринесоха.

<a href="https://opencollective.com/placesbg"><img src="https://opencollective.com/placesbg/contributors.svg?width=890" /></a>
