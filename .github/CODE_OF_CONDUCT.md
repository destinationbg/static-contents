# Кодекс за поведение на доброволеца

Като доброволци, поддържащи този проект, ние обещаваме да уважаваме всички хора, които допринасят чрез докладване на проблеми, публикуване на заявки за нови функционалности, актуализиране на документация, подаване на Pull Request заявки или корекции и други дейности.

Ние се ангажираме да направим участието в този проект изживяване без стрес за всички, независимо от нивото на опит, пол, полова идентичност и изразяване, сексуална ориентация, увреждане, личен външен вид, размер на тялото, раса, възраст или религия.

Примери за неприемливо поведение от страна на участниците са: използване на сексуален език или изображения, унизителни коментари или лични нападки, тролване, публичен или личен тормоз, обиди или друго непрофесионално поведение.

Поддържащите проекти имат правото и отговорността да премахват, редактират или отхвърлят коментари, код, commit-и, issue-та и друг тип принос към проекта, който не е в съответствие с този Кодекс за поведение. Поддържащите проекта, които не спазват Кодекса за поведение, могат да бъдат отстранени от екипа на проекта.

Случаи на злоупотреба, тормоз или друго изражение на неприемливо поведение могат да бъдат докладвани чрез отваряне на ново issue или свързване с един или повече от [поддържащите проекта](https://github.com/orgs/placesbg/people).

Този кодекс за поведение е адаптиран от [Споразумението на сътрудниците](https://contributor-covenant.org), версия 1.0.0, достъпна на [http://contributor-covenant.org/version/1/0/0/ ](http://contributor-covenant.org/version/1/0/0/)
